<!DOCTYPE html>
<html lang="sk">

<head>
    <title>Samo Chalupka: Mor ho!</title>
    <meta charset="utf-8">

    <link rel="stylesheet" href="css/morho.css">
</head>

<body>

    <h1 class="red" id="title"  >Mor ho!</h1>

    <img src="http://zlatyfond.sme.sk/galeria/autor/47/samo_chalupka.main.jpg" alt="samo">
    <p class="bold">
        sa narodil, svihak bol a potom sa s nami rozlucil. ale maturitna otazka c. 22 zostala. dakujeme.
    </p>

    <p class="red bold">
        Zleteli orly z Tatry, tiahnu na podolia,
        <br> ponad vysoké hory, ponad rovné polia;
        <br> preleteli cez Dunaj, cez tú šíru vodu,
        <br> sadli tam za pomedzím slovenského rodu.
        <br>
    </p>

    <p>
        Duní Dunaj a luna za lunou sa valí:
        <br> nad ním svieti pevný hrad na vysokom bralí.
        <br> Pod tým hradom Riman—cár zastal si táborom:
        <br> belia sa rady šiatrov ďalekým priestorom.
        <br> Pokraj táboru sedí cár na zlatom stolci;
        <br> okol neho cárska stráž, tuhí to paholci;
        <br> a pred cárom družina neveliká stojí:
        <br> sú to cudzí víťazi, každý v jasnej zbroji.
        <br> Pobelavé kaderie šije im obtáča,
        <br> modré ich oči bystro v okolo si páča.
        <br> Rastom sú ako jedle, pevní ako skala,
        <br> zdalo by sa ti, že ich jedna mater mala.
        <br> Krásna zem — jej končiny valný Dunaj vlaží,
        <br> a Tatra skalnou hradbou okol nej sa väží:
        <br> Tá zem, tie pyšné hory, tie žírne moravy:
        <br> to vlasť ich, to kolíska dávna synov slávy.
        <br> Slovenský rod ich poslal, zo slávneho snemu,
        <br> aby išli s pozdravom k cárovi rímskemu.
        <br> Oni čelom nebijú, do nôh nepadajú:
        <br> taká otroč neznáma slovenskému kraju,
        <br> lež božie dary nesú, chlieb a soľ, cárovi
        <br> a smelými sa jemu primlúvajú slovy:
        <br> „Národ slovenský, kňazstvo i staršina naša,
        <br> kroz nás ti, slávny cáre! svoj pozdrav prináša.
        <br> Zem tá, na ktorú kročiť mieni tvoja noha,
        <br> to je zem naša, daná Slovänom od Boha.
        <br> Pozri: tu jej končiny valný Dunaj vlaží,
        <br> tam Tatra skalnou hradbou okol nej sa väží.
        <br> A zem to požehnaná! Chvála Bohu z neba,
        <br> máme pri vernej práci voždy svoj kus chleba.
        <br> Zvyk náš je nie napadať cudzie vlasti zbojom:
        <br> Slovän na svojom seje, i žne len na svojom,
        <br> cudzie nežiada. Ale keď na naše dvere
        <br> zaklope ruka cudzia v úprimnej dôvere:
        <br> kto je, ten je; či je on zblíza, či zďaleka:
        <br> Vo dne, v noci na stole dar boží ho čaká.
        <br> Pravda, bohy vydaná, káže nám Slovänom:
        <br> pána mať je neprávosť a väčšia byť pánom.
        <br> A človek nad človeka u nás nemá práva:
        <br> sväté naše heslo je: Sloboda a sláva! —
        <br> Neraz krásnu vlasť našu vrah napadol divý:
        <br> na púšť obrátili sa bujné naše nivy;
        <br> mestá ľahli popolom: a ľud náš úbohý,
        <br> bitý biedami, cudzím dostal sa pod nohy.
        <br> Bláhal už víťaz pyšný, že si bude pásti
        <br> vôľu svoju naveky po slovänskej vlasti,
        <br> a žiť z našich mozoľov: ale bláhal darmo!
        <br> Dal nám Boh zas dobrý deň, zlomili sme jarmo.
        <br> A tí, krutým železom čo nad nami vládli,
        <br> kdeže sú? — My stojíme; ale oni padli. —
        <br> Lebo — veky to svedčia — vo knihách osudu
        <br> tak stojí napísané o slovänskom ľudu:
        <br> Zem, ktorú v údel dali Slovänom nebesá,
        <br> tá zem hrobom každému vrahovi stane sa. —
        <br> Nuž, povedzže nám, cáre! mocná ruka tvoja
        <br> čože nám nesie: či meč, či vetvu pokoja?
        <br> S mečom ak ideš: cáre! meče máme i my,
        <br> a poznáš, že narábať dobre vieme s nimi;
        <br> ak s pokojom: pozdrav ťa pán neba i zeme,
        <br> lepšie, ako ťa my tu pozdraviť umieme. —
        <br> Tieto dary božie sú priazne našej znaky;
        <br> z ďaky ti ich dávame: ber ich aj ty z ďaky.“
        <br> Nevzal cár božie dary, z jeho mračnej tvári
        <br> urazená sa pýcha ľútnym hnevom žiari.
        <br> A zo stolca zlatého takovým sa heslom
        <br> ozvali ústa jeho ku slovänským poslom:
        <br> „Mocný pán, ktorému boh celú zem podnožil
        <br> a osudy národov v ruku jeho vložil:
        <br> ten pán velí: Slovänia! pozrite po svete:
        <br> medzi národy jeho či jeden nájdete,
        <br> ktorý by putá minul abo nezahynul,
        <br> akže oproti Rímu prápor svoj rozvinul.
        <br> Skloníte šije i vy. — Tie krásne roviny,
        <br> túto zem vašich dedov dostane ľud iný.
        <br> A spurné rody vaše pôjdu Rímu slúžiť,
        <br> strážiť nám naše stáda, polia naše plúžiť.
        <br> A junač vašu k mojim junákom pripojím,
        <br> a z nej krajinám rímskym obranu pristrojím.
        <br> A kto sa proti mojim rozkazom postaví,
        <br> beda mu! ten sám sebe záhubu pripraví.
        <br> Vedzte, že som pán Rímu, a Rím je pán svetu:
        <br> To moja cárska vôľa; to vám na odvetu.“
    </p>

    <p>
        Hriema pyšný cár, hriema zo stolca zlatého,
        <br> lenže Slovän nejde sa ľakať pýchy jeho.
        <br> Hoj, rozovrela tá krv slovänská divoko,
        <br> a junák ti cárovi pozrel okom v oko;
        <br> a z oka ti mu božia zablysla sa strela,
        <br> ruka sa napružila a na zbroj udrela;
        <br> a jedným veľkým citom srdcia im zahrali;
        <br> a jeden strašný ohlas ústa im vydali:
        <br> „Mor ho!“ kríkla družina slovänská odrazu
        <br> a meč zasvietil v pästi každému víťazu:
        <br> „Mor ho!“ kríkla a razom na cára sa metá:
        <br> To ti na rímsku pýchu slovänská odveta.
        <br> No, dokáž teraz, či máš toľko sily v meči,
        <br> koľko pýchy vo tvojej, cáre, bolo reči. —
        <br> Ale ten nie! — zbroje sa bojí podlá duša:
        <br> a tu ti o slobodu dobrý ľud pokúša. —
        <br> Skočil medzi stráž svoju cár bledý od strachu:
        <br> a zlatý jeho stolec už sa váľa v prachu;
        <br> a mečom za ním Slovän cestu si preráža
        <br> a junák za junákom padá cárska stráža.
    </p>

    <p>
        Zasurmili surmity, volajú do zbroje:
        <br> povstal tábor, do šíkov zvíjajú sa voje;
        <br> a voj za vojom divým útokom ta letí,
        <br> kde boj na cára bijú tie slovänské deti.
        <br> Husté prachu kúdoly po poli valia sa,
        <br> zem dupotom a nebo rykom sa otriasa. —
        <br> A tá naša rodinka, tá slovänská čata,
        <br> už vám je zôkol—vôkol od vrahov obstatá.
        <br> Sto mečov sa každému nado hlavou blyští,
        <br> lež Slovän nečítava vrahov na bojišti,
        <br> ale morí. — Hoj, mor ho! detvo môjho rodu,
        <br> kto kradmou rukou siahne na tvoju slobodu:
        <br> a čo i tam dušu dáš v tom boji divokom:
        <br> Mor ty len, a voľ nebyť, ako byť otrokom.
    </p>

    <p>
        Zúri boj a našina stala si dokola:
        <br> to vie, že premoc rímsku jej moc nepredolá:
        <br> lež, brať moja, ak už len padnúť mi máš v boji,
        <br> to že mi padni, ako víťazom pristojí.
    </p>

    <p>
        A môj Slovän ešte raz bystré hodil zraky
        <br> ponad tie šíre rovne, na kraj svoj ďaleký.
        <br> Tam na tých horách sivé mihajú sa väže,
        <br> čo strežú slovenského národa čierťaže.
        <br> Svätoháj, stovekými zelený lipami,
        <br> v tajné tam lono túli bohov jeho chrámy.
        <br> A nad riekou biely dom, v ňom jeho rod milý,
        <br> a v čistom poli dedov posvätné mohyly:
        <br> dedov, ktorých niekdy ľud radievali rady,
        <br> ktorých meč divých vrahov odrážal nápady.
        <br> Ich popoly dávno už čierna zem tam kryje,
        <br> ale ich meno posiaľ v piesni ľudu žije.
        <br> A sláva zašlých vekov junáka oviala;
        <br> a duša jeho svätým ohňom splápolala,
        <br> a meč v jeho pravici strašnejšie sa zvíja;
        <br> bleskom blýska na vraha, hromom ho zabíja.
        <br> Praštia zlomené raty, bité štíty zvonia
        <br> a pyšné prilby rímske do prachu sa ronia.
    </p>

    <p>
        Hynú i naši, hynú, ale sťa víťazi!
        <br> Žiadna rana zvuk bôľu z úst im nevyrazí,
        <br> vďačne lejú vernú krv po osudnom poli:
        <br> oj, veď padnúť za národ — oj, veď to nebolí!
        <br>
        <br> A boj pomaly tíchne: strašná búry sila
        <br> divým svojím zúrením sama sa zničila.
        <br> — A kde naši, čo bili ten Rím svetovládny,
        <br> lebo koval úmysel na Slovänstvo zradný: —
        <br> Kde naši? — Hojže, Tatro, jasných orlov mati!
        <br> Nikdy sa ti tá tvoja detva už nevráti.
        <br> Páč! Nad valným Dunajom krvavô pobrežia:
        <br> tam ti tvoji synovia povraždení ležia.
        <br> Neostal, ani kto by tú zvesť niesol bratom:
        <br> Bratia vám za česť rodu padli v boji svätom.
        <br> Lež každý na junáckej spočíva posteli,
        <br> na kope vrahov, zbitých od jeho oceli.
        <br> Už nežije, a ešte hrozí tá tvár bledá,
        <br> tá ruka zmeravená meč odjať si nedá.
        <br>
        <br> A cár s okom sklopeným na bojišti stojí:
        <br> A čo? — Azda tých padlých Slovänov sa bojí? —
        <br> Nie, lež bezdušné svojich hromady tam vidí
        <br> a zo svojho víťazstva radovať sa stydí.
        <br> No zahyň, studom večným zahyň, podlá duša,
        <br> čo o slobodu dobrý ľud môj mi pokúša.
        <br> Lež večná meno toho nech ovenčí sláva,
        <br> kto seba v obeť svätú za svoj národ dáva.
        <br> A ty mor ho! — hoj mor ho! detvo môjho rodu,
        <br> kto kradmou rukou siahne na tvoju slobodu;
        <br> a čo i tam dušu dáš v tom boji divokom:
        <br> Mor ty len, a voľ nebyť, ako byť otrokom.
        <br>
    </p>

    <a href="http://zlatyfond.sme.sk/dielo/83/Chalupka_Mor-ho/1">ukradnute zo sme.sk</a>

</body>

</html>